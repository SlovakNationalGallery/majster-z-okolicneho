---
title: Majster
published: true
date: '07-11-2016 06:00'
slug: chapter-1
synopsis: 'Pojem „Majster z Okoličného“ skôr než konkrétneho umelca označuje dielenskú jednotku, ktorá zahŕňala viacero stolárov, sochárov, maliarov či pozlacovačov. Dielňa využívala obdobie prosperity spišských miest a rýchlo reagovala na vzrastajúci dopyt po spektakulárnych oltároch, pričom experimentovala s motívmi a technológiami.'
routes:
    default: /chapters/1-majster
    canonical: /chapters/1-majster
    aliases:
        - /chapters/1
chapterNumber: 1
description: '1. Majster'
image: majster-cover-crop-2.jpg
---

<div class="clear">
    
    <div class="goleft">
    <div class="highlight"><p><span class="drop-cap">A</span>nonymný Majster z Okoličného patril k&nbsp;najlepším maliarom stredoeurópskej neskorej gotiky, jeho umelecká identita je však pre verejnosť takmer neznáma. Pomenovaný je „núdzovo“ podľa svojho najvýznamnejšieho diela - Hlavného oltára kláštorného kostola františkánov-observantov v&nbsp;Okoličnom. Jeho jednotlivé obrazy sú rozptýlené po rôznych zbierkach na Slovensku aj v&nbsp;zahraničí, niektoré chýbajú úplne. Majster z Okoličného bol súčasníkom – a&nbsp;kolegom – Majstra Pavla z Levoče, dá sa mu pripísať rad výnimočných obrazov, a&nbsp;predsa takmer upadol do zabudnutia. Kvalitou svojej tvorby však prevyšoval štandard špišského maliarstva okolo roku 1500 a&nbsp;zároveň ho tak spoluvytváral.</p>
	</div> 
    </div>
    
    <div class="goright">
    <a href="https://www.webumenia.sk/dielo/SVK:TMP.366">
        <img src="./1/Zvestovanie.jpeg" alt="Scéna Zvestovanie z Oltára Panny Márie v kláštornom kostole v Okoličnom">
    </a>
	</div>
    
    <div class="goleft"><p>
        Pojem „Majster z Okoličného“ skôr než konkrétneho umelca označuje dielenskú jednotku, ktorá zahŕňala viacero stolárov, sochárov, maliarov či pozlacovačov. Neskorogotické oltáre vznikali kolektívnou tvorbou a&nbsp;nie je v ich prípade jednoduché identifikovať konkrétneho autora tej-ktorej súčasti. Tak ako v&nbsp;prípade iných maliarov a&nbsp;sochárov okolo roku 1500 v strednej Európe, Majster z&nbsp;Okoličného neváhal zostavu svojej dielne ad hoc prispôsobovať rozsahu objednávky a&nbsp;podobným spôsobom zrejme aj sám prijímal členstvo v iných dielňach.</p>
    </div>
</div>

<div class="clear">
	
    <div class="goright"><p>
    V&nbsp;priaznivej situácii, ktorú približne medzi rokmi 1480 – 1520 zaznamenalo oltárne umenie na Spiši, nebola núdza ani o objednávky, ani o&nbsp;peniaze, a tiež o&nbsp;narastajúcu konkurenciu. Dielňa Majstra z&nbsp;Okoličného dokázala relatívne rýchlo reagovať na vzrastajúci dopyt po veľkých a&nbsp;spektakulárnych oltároch, no zároveň pritom rozlišovať špeciálne požiadavky objednávateľov. V&nbsp;tomto období však ešte nebolo bežné signovať obrazy a&nbsp;aj preto je zrejme najspoľahlivejším identifikačným znakom Majstra samotný výtvarný štýl, o&nbsp;ktorého zmapovanie sa výstava pokúša.</p>
    </div>
        
    <div class="goleft">
    <a href="https://www.webumenia.sk/dielo/SVK:TMP.383?collection=140"><img src="./1/traja-mladenci.jpg" alt="Scéna z legendy sv. Mikuláša – Záchrana troch mládencov pred sťatím. Detail z Oltára Panny Márie, sv. Mikuláša a sv. Erazma v Bardejove"></a>
    </div>
    
    <div class="goright"><p>
        Majster z Okoličného patril medzi umelcov, ktorí dokázali umne adaptovať výtvarné inovácie západnej Európy. Väčšina jeho obrazov sa vyznačuje atraktívnou syntézou nizozemskej neskorej gotiky (krajina s&nbsp;architektúrou, selektívny záujem o&nbsp;popisné detaily) s&nbsp;talianskou renesanciou (psychologizujúce výrazy postáv, jemné lazúry atď). V procese rýchlej produkcie tabuľových obrazov mu pomáhali hojné figurálne citáty z nemeckých grafických listov, predovšetkým od Israhela van Meckenem a Martina Schongauera; obraz krajiny na jeho tabuliach mohli zase ovplyvniť zbierky typu Kronika sveta alebo cestopisné príručky s&nbsp;drevorezmi. Na druhej strane dielo Albrechta Dürera, v tom čase už etablovaného a&nbsp;známeho umelca, Majster z Okoličného takmer ignoroval – pravdepodobne bolo preňho vtedy až príliš moderné.<br><br> 
        Napriek častým grafickým inšpiráciám nebol Majster z Okoličného žiadny kopista, svoje kompozície zostavoval veľmi kreatívne a&nbsp;jeho štýl možno rozoznať aj v&nbsp;prípade prác, na ktorých sa podieľal spolu s&nbsp;ďalšími majstrami zo svojho okruhu.
    </p>
    </div>
     
</div>

---
## Pôsobenie<br><br>

<div class="clear">
    
     <div class="goleft">
    <h3>Spišská Kapitula</h3>
    <p>Základné atribúty štýlu Majstra z&nbsp;Okoličného sa prvýkrát objavujú na Oltári Korunovania v&nbsp;Spišskej Kapitule. Toto najdôležitejšie cirkevné centrum na Spiši prešlo počas druhej polovice 15. storočia rozsiahlou prestavbou a&nbsp;získalo novú a&nbsp;omnoho honosnejšiu výzdobu – sochy, mobiliár v&nbsp;dreve i&nbsp;textile a&nbsp;najmä nové oltáre s&nbsp;výzdobou, do ktorej už rázne prenikali progresívne prvky nizozemského maliarstva. Pri tejto príležitosti sa mohla sformovať dielňa – možno ad hoc zorganizovaná skupina maliarov (medzi nimi aj Majster z&nbsp;Okoličného) – ktorú svojou oltárnou objednávkou poveril palatín Štefan Zápoľský.</p>
	</div>

    <div class="goright">
    <a href="https://www.webumenia.sk/dielo/SVK:TMP.454?collection=140"><img src="./1/spisska-kapitula.jpg" alt="Oltár Korunovania v Spišskej Kapitule"></a>
    </div>

    <div class="goleft"><p>
        Zrejme nešlo o&nbsp;dlhodobo pôsobiaci ateliér, jednotlivých maliarov tohto kolektívu čoskoro nachádzame pracovať samostatne: vedľa Majstra z&nbsp;Okoličného k&nbsp;nim patril Majster z&nbsp;Hrabušíc, pravdepodobne aj Majster Oltára sv. Antona v&nbsp;Spišskej Sobote – neskôr jeden z&nbsp;najprogresívnejších maliarov na Spiši – ako aj hlavný majster tamojšieho Oltára sv. Anny. Rad ďalších umelcov mohol s&nbsp;ateliérom kapitulského oltára spolupracovať a&nbsp;neskôr – v závislosti od množstva ďalších objednávok – migrovať medzi dielňami spomenutých popredných osobností spišského maliarstva po roku 1500.
    </p></div>

</div>


<div class="clear">
    
    <div class="goright">
	<h3>Bardejov</h3>
	<p>Štýl Majstra z&nbsp;Okoličného rozoznávame čoskoro aj na iných oltároch a&nbsp;obrazoch, a&nbsp;to v&nbsp;relatívne veľkom geografickom rozpätí. Oltár Panny Márie, sv. Mikuláša a&nbsp;sv. Erazma vo farskom Kostole sv. Egídia v&nbsp;Bardejove, na ktorom ešte spolupracoval s&nbsp;Majstrom z&nbsp;Hrabušíc, patrí medzi prvé práce s charakteristickými znakmi, neskôr rozvinutými aj v&nbsp;Okoličnom – pozlátené brokátovanie, maliarsky prepracované postavy a&nbsp;tváre s&nbsp;koncentrovanými pohľadmi a&nbsp;starostlivo modelovanými svetlými inkarnátmi.
    <br><br>
    Oltár stojí v&nbsp;severnej lodi kostola. Pôstna strana (s&nbsp;väčším prispením Majstra z Hrabušíc) zobrazuje scény zo životov sv. Mikuláša, sv. Erazma a sv. Vavrinca – ich zázraky a martýriá. Odohrávajú sa na pozadí modrej oblohy so zlatými hviezdami a&nbsp;sú oproti sviatočnej strane ponurejšie a&nbsp;(napriek náročnému vertikálnemu formátu) oveľa naratívnejšie. Postavy majú jednoduché, avšak modelačne prepracované tváre so živými očami, miestami i&nbsp;s istou mierou individualizácie.</p>
    </div>
    
    <div class="goleft">
    <a href="https://www.webumenia.sk/dielo/SVK:TMP.383?collection=140"><img src="https://www.webumenia.sk/images/diela/TMP/57/SVK_TMP.383/SVK_TMP.383.jpeg" alt="Pôstna strana bardejovského oltára"></a>
    </div>
    
    <div class="goright"><p>
    Sviatočná strana zobrazuje v&nbsp;našej oblasti veľmi ojedinelý cyklus Smrti Panny Márie – Zvestovanie smrti, Odovzdávanie palmovej ratolesti sv. Jánovi, Nesenie tela Panny Márie a&nbsp;Ukladanie do hrobu. Keďže príbeh Máriinej smrti v&nbsp;Novom zákone absentuje, z&nbsp;hľadiska obsahu ako zdroj pravdepodobne poslúžila Legenda aurea (zbierka životopisov svätých), ktorá tému už v&nbsp;13.&nbsp;storočí spracovávala z&nbsp;rôznych apokryfných prameňov. Pozadie sviatočnej strany tvorí brokátovanie, ktoré akoby si vyžiadalo aj odlišný figurálny štýl s&nbsp;väčším dôrazom na tváre postáv a&nbsp;ich pokožku. Tento štýl začínajú maliari v&nbsp;dielni Majstra z Okoličného preferovať čoraz viac.</p>
	</div>

	<div class="goleft">
    <a href="https://www.webumenia.sk/dielo/SVK:TMP.382?collection=140"><img src="https://www.webumenia.sk/images/diela/TMP/56/SVK_TMP.382/SVK_TMP.382.jpeg" alt="Sviatočná strana bardejovského oltára"></a>
    </div>
    
    <div class="goright"><p>
    Rozdielnosť pôstnej a sviatočnej strany naznačuje odlišné maliarske temperamenty dvoch zúčastnených majstrov, ktoré čoskoro vyústia do samostatných ateliérov.</p>
    </div>

</div>

<div class="clear">

	<div class="goleft">
	<h3>Smrečany</h3>
    <p>Spolu s&nbsp;ďalšími maliarmi sa Majster z&nbsp;Okoličného podieľal na oltárnych triptychoch pre zemepanský kostol Očisťovania Panny Márie v&nbsp;Smrečanoch – Oltár sv.&nbsp;Anny Samotretej (matky Panny Márie) a&nbsp;Oltár sv.&nbsp;Mikuláša a&nbsp;sv.&nbsp;Martina. Oba oltáre majú datovanie 1510 a&nbsp;dnes sú umiestnené pri východnej stene hlavnej lode chrámu. Jednoznačný „dámsky“ tón ikonografie oltára sv. Anny v&nbsp;kontraste s&nbsp;„pánskym“ pendantom – Oltárom sv.&nbsp;Martina a sv.&nbsp;Mikuláša naznačuje rozdelenie priestoru kostola na výhradne ženskú a&nbsp;mužskú časť – s&nbsp;oltármi „svojich“ patrónov pred očami.</p>
	</div>
    
    <div class="goright">
    <img src="./1/smrecany-2.jpg" alt="Kostol Očisťovania Panny Márie v Smrečanoch">
    </div>
    
    <div class="goleft">
    <p>Oltár sv.&nbsp;Anny v&nbsp;zatvorenom stave ukazuje štyri epicky poňaté scény zo života sv.&nbsp;Alžbety Uhorskej – azda najpopulárnejšej lokálnej svätice neskorého stredoveku. V&nbsp;otvorenom stave ukazuje oltár mnohofigurálne kompozície svätého príbuzenstva – fiktívneho rodokmeňa Panny Márie. Pôstna (zatvorená) strana je opäť výrazne naratívnejšia a&nbsp;odohráva sa na pozadí modrej oblohy, zatiaľ čo sviatočná (otvorená) strana využíva pozlátené brokátovanie a&nbsp;sústredí sa viac na spracovanie jednotlivých postáv a&nbsp;ich odevov. Obsahom predely (spodnej časti) oltára je polpostava Krista v&nbsp;hrobe s&nbsp;rozpaženými rukami a&nbsp;s&nbsp;dvoma anjelmi po stranách, prezentujúcimi Telo Krista divákovi. Scénu dopĺňajú postavy Bolestnej Panny Márie, sv.&nbsp;Jána Evanjelistu a&nbsp;erb rodiny donátora oltára Krištofa zo Smrečian. Oltár je pozoruhodný svojou komplexnou ikonografiou, ktorej sa venujeme v tretej sekcii webstránky.</p> 
    </div>
    
    <div class="goright">
    {% include 'partials/carousel.html.twig' with {
    'images': [
        {
            'title':'Pôstna strana Oltára sv. Anny v Smrečanoch', 
            'src': 'https://www.webumenia.sk/images/diela/TMP/31/SVK_TMP.378/SVK_TMP.378.jpeg',
            'href': 'https://www.webumenia.sk/dielo/SVK:TMP.378?collection=140'
        },
		{
            'title':'Sviatočná strana Oltára sv. Anny v Smrečanoch', 
			'src': 'https://www.webumenia.sk/images/diela/TMP/30/SVK_TMP.377/SVK_TMP.377.jpeg',
            'href': 'https://www.webumenia.sk/dielo/SVK:TMP.377?collection=140'
        }
    ]
	}%}
    </div>
    
    <div class="goleft"><p>
    Na Oltári sv.&nbsp;Martina a&nbsp;sv.&nbsp;Mikuláša sú okrem titulárnych svätcov zobrazení aj ďalší cirkevní otcovia a&nbsp;mučeníci – sv.&nbsp;Hieronym v&nbsp;červenom klobúku (titulný obrázok sekcie), sv.&nbsp;Gregor, sv.&nbsp;Ambróz, sv.&nbsp;Augustín, sv.&nbsp;Krištof s&nbsp;Ježiškom na pleci a&nbsp;sv.&nbsp;Sebastian prepichnutý šípmi. Štýl Majstra z&nbsp;Okoličného je na tomto oltári rozoznateľný na prvý pohľad: patrí k&nbsp;nemu suverénna figurálna kompozícia, autor však neostáva pri kopírovaní postáv, maliarsky ich dotvára do živých a&nbsp;presvedčivých celkov. Drapérie sú zachytené až manieristickým spôsobom, brokáty plášťov (sv.&nbsp;Mikuláš, sv.&nbsp;Ambróz) sugerujú materiálnosť drahej tkaniny. Kým mužský akt sv.&nbsp;Sebastiana nezaprie záujem o&nbsp;anatómiu ľudského tela, tváre svätcov vypracované s&nbsp;nemenším zaujatím miestami pripomínajú konkrétne postavy (sv.&nbsp;Krištof je možno podobizňou donátora Krištofa zo Smrečian) a naznačujú ich psychológiu. Prírodná krajina obsahuje niekoľko botanických detailov a&nbsp;zaujímavo znázornenú vodnú plochu, v&nbsp;ktorej stojí sv.&nbsp;Krištof. 
    <br><br>
    Predela oltára je na neutrálnej belasej ploche vyzdobená motívom dvojice anjelov držiacich Veronikino rúško s&nbsp;tvárou Krista a&nbsp;honosným erbom rodiny Smrečianskych.</p>
    </div>
    
    <div class="goright">
    <a href="https://www.webumenia.sk/dielo/SVK:TMP.379?collection=140"><img src="https://www.webumenia.sk/images/diela/TMP/32/SVK_TMP.379/SVK_TMP.379.jpeg" alt="Oltár sv. Martina a sv. Mikuláša v Smrečanoch"></a>
    </div>
    
</div>

<div class="clear">
    
    <div class="goright">
    <h3>Okoličné</h3>
    <p>Oltárne retabulum v&nbsp;Okoličnom (vytvorené v&nbsp;rozmedzí rokov cca&nbsp;1500&nbsp;–&nbsp;1510) pre nášho maliara zrejme predstavovalo prvú naozaj samostatnú objednávku, kvôli ktorej sa ale musel obklopiť viacerými spolupracovníkmi z&nbsp;iných remeselných oblastí. Koordinátorom jednotlivých prác a&nbsp;fáz výzdoby v Okoličnom bol zrejme Majster Pavol z&nbsp;Levoče, ktorý v&nbsp;tom čase dokončoval minimálne dva ďalšie veľké oltáre v&nbsp;Levoči a&nbsp;Banskej Bystrici a&nbsp;disponoval veľkým množstvom pomocníkov.</p>
    </div>
    
    <div class="goleft">
    <a href="https://www.webumenia.sk/dielo/SVK:TMP.371?collection=140"><img src="https://www.webumenia.sk/images/diela/TMP/24/SVK_TMP.371/SVK_TMP.371.jpeg" alt="Oplakávanie Krista, pôstna strana oltára v Okoličnom">
    </div>
    
    <div class="goright">
    <p>Hlavný oltár v&nbsp;Okoličnom je najmenej zachovaným dielom spomedzi Majstrovej tvorby – bol rozobraný a&nbsp;nahradený dnešným barokovým oltárom už v&nbsp;18. storočí. Jednotlivé obrazy oltára sú rozptýlené v&nbsp;rôznych verejných a&nbsp;súkromných zbierkach a&nbsp;viaceré sú pravdepodobne navždy stratené. 
    <br><br>
    Obrazy, ktoré sa zachovali naznačujú, že pozlátené brokátovanie tentokrát zdobilo pozadie všetkých (aj&nbsp;exteriérových) scén na oboch stranách oltára. Sviatočná strana bola podľa zachovaných častí zrejme venovaná detstvu Ježiša a&nbsp;sprievodným scénam (Zvestovanie, Narodenie, Klaňanie troch kráľov, Predstavenie v chráme). Pôstna strana zobrazuje Pašiový cyklus začínajúci Poslednou večerou a&nbsp;končiaci Zmŕtvychvstaním Krista.</p>
    </div>
    
    <div class="goleft">
    <a href="https://www.webumenia.sk/dielo/SVK:TMP.367?collection=140"><img src="./1/olivova-hora.jpg" alt="Modlitba na Olivovej hore – detail, pôstna strana oltára v Okoličnom"></a>
    </div>
    
    <div class="goright"><p>
    Väčšina scén pôsobí pochmúrnejším dojmom než v&nbsp;prípade ostatných oltárov a&nbsp;využíva zemitejšiu farebnú paletu. Pre množstvo (najmä vedľajších postáv) môžeme nájsť paralely v&nbsp;súdobej grafickej tvorbe, zreteľná je však snaha o&nbsp;ich emocionálny výraz. Prírodná krajina na pozadí pašiových scén kombinuje zemité pahorky, vegetáciu a&nbsp;mestskú architektúru a&nbsp;patrí medzi vôbec najprogresívnejšie prvky Majstrovej tvorby.
    <br><br>
    Viac o&nbsp;jednotlivých scénach oltára, ich kompozícii a&nbsp;procese výroby sa dočítate v&nbsp;samostatnej sekcii Oltár.</p>
    </div>
    
</div>

<div class="clear">

	<div class="goleft">
	<h3>Košice</h3>
    <p>Po roku 1510 na nejaký čas stopa po maliarovi zmizla. Možno spolupracoval na menších objednávkach, možno sa len nezachovali práve tie oltáre, ktoré jeho dielňa vytvorila. Spoľahlivo sa objavil znova až v&nbsp;roku 1516, keď datoval jeden z&nbsp;najkrajších oltárov Dómu sv.&nbsp;Alžbety&nbsp;–&nbsp;Oltár Navštívenia Panny Márie, ktorý prekvapí svojou pestrosťou a&nbsp;farebnými kontrastmi. Išlo pravdepodobne o&nbsp;donáciu košického kupca Michala Güntherta a&nbsp;dielňa Majstra z Okoličného sa tu javí už ako pomerne mobilný ateliér, pracujúci tak pre cirkevných ako aj svetských objednávateľov.</p>
    </div>

    <div class="goright">
	<a href="https://www.webumenia.sk/dielo/SVK:TMP.380?collection=140"><img src="https://www.webumenia.sk/images/diela/TMP/54/SVK_TMP.380/SVK_TMP.380.jpeg" alt="Sviatočná strana Oltára Navštívenia Panny Márie v Košiciach"></a>
    </div>
    
    <div class="goleft">
    <p>Sviatočná strana Oltára Navštívenia Panny Márie pozostáva zo štyroch mariánskych výjavov:&nbsp;Zvestovanie, Narodenie, Klaňanie troch kráľov a&nbsp;Útek do Egypta. Na pôstnej strane sa nachádzajú sv.&nbsp;Katarína, sv.&nbsp;Barbora, sv.&nbsp;Ján Krstiteľ a sv.&nbsp;Ján Evanjelista. Kým pozlátené brokátovanie sviatočnej strany rozvinutiu krajinnej kulisy v&nbsp;pozadí bránilo, krajiny na štyroch obrazoch pôstnej strany sú vystavané vo viacerých plánoch, husté lesy sa kombinujú s&nbsp;tenkými, solitérne stojacimi stromami. Medzi skalami a&nbsp;vrchmi sa objavujú hrady, usadlosti, mosty či&nbsp;celé mestá. Postavy majú malebné tváre až na hranici renesančného portrétu, svojimi zasnenými pohľadmi sa skôr uzatvárajú do obrazového priestoru, než aby hľadali kontakt s&nbsp;divákom.</p>
    </div>

	<div class="goright">
    <a href="https://www.webumenia.sk/dielo/SVK:TMP.381?collection=140"><img src="https://www.webumenia.sk/images/diela/TMP/55/SVK_TMP.381/SVK_TMP.381.jpeg" alt="Pôstna strana Oltára Navštívenia Panny Márie v Košiciach"></a>
    </div>
 
	 <div class="goleft">
     <p>Oltárna archa spočíva na pomerne masívnej predele. Jej stredobodom je polpostava Krista pred hrobom po stranách s&nbsp;Bolestnou Pannou Máriou a sv.&nbsp;Jánom Evanjelistom. Za Ježišom vidieť nástroje umučenia (arma Christi): kríž, kopiju, tyč so špongiou, bič a&nbsp;rutu. Skupinu po stranách uzatvárajú polpostavy sv.&nbsp;Margity s drakom vpravo a&nbsp;archanjela sv.&nbsp;Michala s&nbsp;váhami v&nbsp;ruke vľavo. Kristus, Panna Mária i&nbsp;sv.&nbsp;Margita svoje pohľady intenzívne upierajú na diváka. Kým pri rozsiahlejších oltárnych prácach ateliéru narážame na problém deľby práce medzi jednotlivých maliarov, v&nbsp;prípade košickej predely prakticky niet pochýb o&nbsp;tom, že jej autorom bol sám Majster z&nbsp;Okoličného. Nielen všetky tváre protagonistov, ale tiež jemná modelácia rúch, gestá a&nbsp;subtílne detaily patria k&nbsp;tomu najkvalitnejšiemu, čo sa z&nbsp;tvorby jeho dielne dodnes zachovalo.</p>
     </div>

	<div class="goright">
    <a href="https://www.webumenia.sk/dielo/SVK:TMP.380?collection=140"><img src="./1/navstivenie-predela-detail.jpg" alt="Predela Oltára Navštívenia Panny Márie v Košiciach – detail"></a>
    </div>
    
    <div class="goleft">
	<p>Žiarivé farby oltára (rehabilitované ostatným reštaurovaním), atmosferické krajinné pozadia a&nbsp;fyziognómia najdôležitejších postáv dovoľujú maľby oboch oltárov pripísať tomu istému vedúcemu umelcovi, ktorý sa vo svojom neskorom diele prejavil ako suverénny kolorista.</p>
	</div>

</div>

---

<div class="clear">

	<div class="goright">
    <p>Košický oltár je posledným známym dielom Majstra z&nbsp;Okoličného. Podobne ako u&nbsp;iných umelcov na začiatku 16. storočia, aj u&nbsp;neho ostane záhadou, kam po poslednom datovanom diele z&nbsp;roku 1516 zmizol. V&nbsp;prostredí Košíc sa zrejme na sklonku svojej kariéry usídlil na dlhšie a&nbsp;zjavne ešte stihol vyškoliť niekoľko kvalitných nasledovníkov. Na východnom Slovensku zanechal Majster z&nbsp;Okoličného výraznú stopu - inšpiroval napr. maliara tabule s&nbsp;Krstom Krista a&nbsp;Mučením sv.&nbsp;Jána v&nbsp;Dóme sv.&nbsp;Alžbety v&nbsp;Košiciach alebo Monogramistu&nbsp;L.A.&nbsp;–&nbsp;maliara slávnej, tzv.&nbsp;Rožňavskej Mettercie z&nbsp;roku 1513. 
    <br><br>
    Aj pri predpokladanej strate veľkého množstva oltárov, nehovoriac o&nbsp;svetských obrazoch, predsa len je zvláštne, že Majster z&nbsp;Okoličného sa so svojou dielňou (dielňami?) na scéne preukázateľne udržal len čosi cez desať rokov. Či už na Spiši alebo v&nbsp;okolí Košíc, Bardejove alebo v&nbsp;Prešove, prostredie bohatých východoslovenských miest ponúkalo dostatok príležitostí ešte minimálne jedno desaťročie.</p>
    </div>

	<div class="goleft">
    <iframe src="https://www.google.com/maps/d/embed?mid=1t2-ttQcEut2fm40ytDp4JdhSwMI" width="100%" height="500"></iframe>
	</div>

</div>


<div class="clear">
    
	<div class="goleft">
    <div class="highlight"><p>Hospodárska konjunktúra spišských miest a&nbsp;ich topografická aj geopolitická otvorenosť umožnili nárast počtu objednávok spektakulárnych oltárov a&nbsp;zamestnávanie čoraz väčšieho množstva umelcov. Umelecké dielne postupne zvyšovali svoju efektivitu a&nbsp;využívali drahšie technológie, zároveň sa však nebáli experimentovať s&nbsp;výberom a&nbsp;spracovaním námetov. Dielne boli taktiež navzájom prepojené migráciou jednotlivých umelcov, prinášaním a&nbsp;spracovávaním nových podnetov zvonku, predovšetkým z&nbsp;oblasti nizozemského a&nbsp;nemeckého maliarstva a&nbsp;grafiky. Výtvory spišských sochárskych a&nbsp;maliarskych dielní začali čoskoro plniť tiež kostoly v&nbsp;Above, Šariši alebo na Liptove.</p>
	</div>
    
    <p>Umelecké kvality Majstra z&nbsp;Okoličného rozoznala odborná literatúra už pred vyše sto rokmi. Generácie historikov umenia, predovšetkým z Maďarska a&nbsp;zo Slovenska, sa odvtedy zaoberali jeho dielom. Záujem špecialistov o&nbsp;Majstra z&nbsp;Okoličného akceleroval po roku 1989, teda v&nbsp;čase otvorenia hraníc, vrátane hraníc humanitných vied. Jeho obrazy sa začali oveľa intenzívnejšie vystavovať a&nbsp;výskum z&nbsp;oblasti gotického umenia Slovenska sa čoraz viac publikoval v&nbsp;širšom stredoeurópskom kontexte. 
    <br><br>
    V neposlednom rade sa po roku 1990 tabule z&nbsp;okruhu Majstra z&nbsp;Okoličného začali intenzívnejšie skúmať aj technologicky, čo súviselo s&nbsp;ich postupným reštaurovaním.
    </p></div>
        
    <div class="goright goside"><p>
    <img src="./1/restaurovanie.jpg"><br><br>
        <b>História reštaurovania oltárov Majstra z Okoličného:</b><br><br>
         - Oltár Korunovania Panny Márie v Spišskej Kapitule: 1976 – 1977, dokumentácia v 1997<br>
         - Triptych sv. Anny zo Smrečian: 2009<br>
         - Ukrižovanie z okoličnianskeho oltára, Slovenská národná galéria: 2010<br>
         - Oltár Panny Márie a sv. Erazma v Bardejove: 2013 – 2014<br>
         - Oltár Navštívenia Panny Márie v Košiciach: 2010 – 2013, dva tabuľové obrazy z tamojšieho Východoslovenského múzea: 2013<br>
         - Druhý triptych zo Smrečian zasvätený sv. Martinovi a sv. Mikulášovi: 2017 (prebieha)<br>
    </p></div>

</div>

<div class="clear">
    
	<div class="gomiddle">
    <div class="highlight"><p>
    <br><br>Je možné predpokladať, že aj v budúcnosti bude Majster z&nbsp;Okoličného pevnou súčasťou nateraz len imaginárneho korpusu gotického tabuľového maliarstva Slovenska.<br><br>
    </p></div></div>
    
<a href="https://www.webumenia.sk/dielo/SVK:TMP.382?collection=140"><img src="./1/pohreb-marie-2.jpg" alt="Detail scény Nesenie tela Panny Márie z Oltára Panny Márie, sv. Mikuláša a sv. Erazma v Bardejove"></a>    

</div>